Cercetarea din anul 2017 realizată de Accenture, arată că fetele sunt mult mai conștiente de influența părinților, profesorilor și prietenilor lor decât băieții și că această influență este cu atât mai pronunțată cu cât fetele sunt mai mici.

*  Aproape două treimi dintre fete \(65%\) au spus că părinții și familia lor sunt cel mai probabil grupul care le influențează alegerea profilului și a materiilor opționale la școală.

* 49% dintre fete au spus că părinții le influențează aspirațiile de carieră.

Părinții nu doar influențează foarte mult aspirațiile de carieră ale fiicelor lor, ci sunt, de asemenea, implicați în opțiunile de valorificare a timpului lor liber. CoderDojo este o activitate extra-curriculară gratuită, prin urmare rolul părinților în participarea copilului la CoderDojo este semnificativ. O modalitate de a angaja părinții în programele CoderDojo este prin găzduirea unui eveniment "Adu-ți părinții la Dojo". Recent, CoderDojo Scoția a derulat seminarii multi-generaționale micro:bit. Deși unii părinți au simțit inițial frisoane, până la sfârșitul sesiunii au fost implicați cu adevărat. Feedback-ul lor cu privire la această ocazie de a lucra la ceva împreună cu copilul lor și de a înțelege mai bine tehnologia a fost foarte pozitiv.

---

### Cum pot fi părinții motivați să se implice mai mult? 



Organizarea unui eveniment de tip "Adu-ți părinții la CoderDojo" reprezintă o ocazie excelentă de a demistifica programarea pentru toți părinții, indiferent de nivelul competențelor digitale ale acestora și de a-i atrage să participe mai mult la călătoria de învățare a fiicei lor.   
La un astfel de eveniment un părinte poate:

* Înțelege exact ceea ce învață fiica sa la un dojo

* Asista la prezentarea de către fiica sa a unor idei și concepte noi în fața unui grup   de colegi

* Încuraja și inspira propria fiică prin simpla prezență în mediul CoderDojo

* Crește bagajul propriu de cunoștințe și abilități

* Învața instrumente și metode utilizabile pentru o mai bună sprijinire a dezvoltării propirie fiice la CoderDojo

* Dobândi încrederea necesară pentru a voluntaria și la alte evenimente CoderDojo, contribuind astfel la necesara creștere a raportului voluntari-ninjas

---

### Recomandări pentru implicarea părinților în evenimentele CoderDojo:

* Planificați discuții și ateliere de lucru scurte și angajante, mențineți conținutul cât mai simplu

* Explicați rolurile mentorilor și voluntarilor la CoderDojo

* Expuneți diverse proiecte realizate de ninjas cu utilizarea diferitelor limbaje de programare

* Evidențiați beneficiile utilizării platformei CoderDojo \(badge-uri, resurse imprimabile, module de e-learning, forumuri etc.\)

* Anunțați evenimentele viitoare care ar putea fi de interes pentru părinți \(\#EUDojo, DojoCon, Coolest Projects, aniversări, etc.\)

* Păstrați lucrurile la un nivel lejer și distractiv, încheiați evenimentele într-o notă pozitivă 

* Încurajați părinții să se înscrie și să facă înregistrarea participării ninjas prin intermediul platformei CoderDojo, ceea ce va permite trimiterea de comunicări ulterioare cu informații detaliate și de solicitări de feedback





