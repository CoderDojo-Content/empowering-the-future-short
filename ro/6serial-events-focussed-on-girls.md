Numeroase dojo-uri, precum CoderDojo Thomson Reuters din Londra, dezvoltă serii de evenimente dedicate fetelor pentru a crește proporția acestora în dojo-urile respective. CoderDojo Londra și CoderDojo Thomson Reuters s-au asociat în 2015 pentru a organiza prima lor sesiune rezervată fetelor. Ca urmare a succesului remarcabil al evenimentului, CoderDojo Londra desfășoară lunar sesiuni dedicate fetelor. 

În raportul lor de cercetare, CoderDojo Scoția descrie succesul unui eveniment de tip tabără de vară desfășurat la Inverness: 25 de fete care nu au fost niciodată la un Dojo au participat la cinci sesiuni de educație în domeniul programării pe parcursul unei săptămâni. 40% dintre acestea au participat ulterior la mai mult de o sesiune mixtă Dojo, în comparație cu 23% dintre fete care s-au alăturat activităților CoderDojo, după ce au participat la o primă sesiune punctuală CoderDojo fie în mediu mixt, fie dedicată strict fetelor.

---

### Recomandări pentru derularea de serii sustenabile de evenimente rezervate pentru fete

* Invitați cu orice ocazie fetele să revină la următoarele evenimente

* Evenimentele ar trebui să fie deplin incluzive și deschise participării băieților.

* Este bine să rețineți un număr fix de locuri pentru fete la fiecare eveniment organizat, pentru a încuraja paritatea de gen.

* Descrieți fiecare eveniment într-un mod distractiv, fără elemente de jargon, astfel încât să fie atractiv pentru fete de toate vârstele.

* Utilizați imagini cu fete care participă la activitățile dojo-ului în comunicările prin social media 

* Încurajați femei active în domeniul tehnologiei, dar și mamele copiilor participanți să mentoreze și să ajute la organizarea și desfășurarea evenimentelor

* Încorporați în program activități desfășurate la mese \(în grupuri mici, concentrate asupra unei activități specifice\), acordând atenție adecvării și atractivității conținutului utilizat.



