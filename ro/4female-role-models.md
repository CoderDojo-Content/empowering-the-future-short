Asigurarea existenței unor modele de urmat de gen feminin este extrem de importantă pentru a asigura dezvoltarea și susținerea interesului fetelor în domeniul programării și a producției digitale. Un studiu realizat în 2016 de Accenture și Girls Who Code a arătat că, dintre fetele care au avut modele de gen feminin în domeniile informaticii și programării, 62% au indicat ca fiind probabil să studieze la facultate profile de aceeași factură. Dimpotrivă, doar 15% dintre fetele care nu au beneficiat de existența unor modele educaționale feminine au indicat ca probabil acest traiect profesional. 



Mentorii joacă principalul rol de modele în cadrul unui dojo. La nivelul întregii rețele globale poate fi identificată o corelație directă între numărul de femei mentor și numărul de fete din CoderDojo. În 2016, procentul de fete din numărul total de participanți la programul CoderDojo a fost de 29%, iar procentul de femei mentor a fost, de asemenea, de 29%. În fiecare an din 2014 când am început să culegem date despre diversitate în dojo-uri, am observat numere foarte similare de ninjas și mentori de gen feminin..

---

### 4.1 Mentori femei la mesele de fete 

Dacă dojo-ul vostru are un procent redus de fete în rândul participanților, precum și puțini mentori tehnici de gen feminin, o modalitate de a vă asigura că acești mentori sunt cel mai bine folosiți ca modele pentru fete este să le cereți să conducă o masă rezervată fetelor \(vezi secțiunea 1.4\). Mentorii de gen masculin pot asista, de asemenea, la o masă de fete, dar în mod ideal o femeie mentor ar trebui să conducă, pentru a contracara stereotipurile de gen.

---

### 4.2 Mini-mentorii

Mentorii apropiați ca vârstă, denumiți și mini-mentori au demonstrat că sunt foarte eficienți în angajarea celor mai tineri ninja și a începătorilor în domeniul STEM. Realizarea de legături cu mini-mentorii e percepută ca fiind mai ușoară pentru ninjas decât cu mentorii adulți, deoarece sunt mai apropiați de vârstă și împărtășesc mai multe experiențe de viață și interese similare cu ei. Fetele mini-mentor pot avea o influență deosebit de puternică asupra fetelor ninja care altfel ar putea să se simtă nelalocul lor într-un dojo dominat de bărbați. Multe dojo-uri, de exemplu CoderDojo Zero \(Cork\) și CoderDojo DCU \(Dublin\), utilizează mini-mentorii ca modele și suport pentru fetele ninjas.

Existența unei fete ca mini-mentor contribuie la reținerea fetelor ninja. În plus, a fi mini-mentor le motivează pe fetele mai mari să continue să participe la Dojo și le ajută să își construiască încrederea în sine. Mini-mentorii trebuie să fie implicați în luarea deciziilor împreună cu mentorii adulți și ar trebui încurajați să propună subiecte pe care ar dori să conducă sesiuni. Susțineți întotdeauna fetele ninja atunci când își exprimă interesul de a fi mini-mentori, dar nu le forțați niciodată să își asume acest rol.

---

### 4.3 Cum poate fi crescut accesul la modelele de urmat?

Pentru a atrage mentori de gen feminin, puteți încerca următoarele:

* Conectați-vă cu femei locale active în organizații formale și informale din domenii tehnologice și vorbiți-le despre dojo-ul pe care îl conduceți.

* Recrutarea părinților: puteți încerca să convingeți mamele care își aduc copiii la dojo să devenă mentori, chiar dacă nu au competențe tehnice dezvoltate. O modalitate bună de a încuraja acest lucru este organizarea de sesiuni de instruire pentru părinții cu background non-tehnic în vederea introducerii lor  în zone de conținut de nivel începător, de ex. Scratch sau HTML/CSS.

* Abordarea educatorilor și a școlilor pentru a încuraja femeile profesor să se alăture dojo-ului ca mentori.

* Încurajarea fetelor ninja din dojo înspre a deveni mini-mentori. Acest lucru va oferi fetelor ninja o persoană de urmat și va ajuta dojo-ul să devină mai durabil.

* Chiar dacă nu ajută la asigurarea parității între mentorii femei și bărbați în dojo, invitarea femeilor care lucrează în sectorul tehnologic să vină și le vorbească ninja despre profesie poate fi o sursă de inspirație pentru fetele din dojo.

* Există numeroase exemple istorice de femei care au modelat domeniul programării, cum ar fi Ada Lovelace și Grace Hopper. Contribuțiile acestor persoane pot fi subliniate, ele putând servi, de asemenea, ca modele de rol pentru fetele ninja.



