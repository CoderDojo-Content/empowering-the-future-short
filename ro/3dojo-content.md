Conținutul utilizat într-un dojo poate influența nivelul de interes și participarea fetelor. Este important să vă asigurați că activitățile de la dojo nu întăresc stereotipurile și că sunt atractive atât pentru băieți, cât și pentru fete. Există o serie de considerente de care trebuie să țineți cont atunci când planificați conținutul pentru dojo.

Gemma Cagney oferă următoarele sfaturi pe baza experiențelor sale:

* Aflați care sunt abilitățile și interesele mentorilor femei și încurajați-le să le folosească atunci când elaborează conținutul sesiunilor.

* Distribuiți răspunderea pentru conținutul utilizat în cadrul unei echipe, astfel încât membrii acesteia să se poată sprijini și ajuta unul pe altul; nici o persoană nu ar trebui să fie de neînlocuit, sau crucială pentru succesul unei sesiuni. O situație contrară ar pune prea multă presiune asupra persoanei în cauză!

* Organizează înaintea fiecărei sesiuni o discuție cu toată echipa responsabilă de conținut. Aceată întâlnire este momentul optim pentru a verifica care sunt aspectele care preocupă echipa, pentru a ridica problemele percepute și pentru a împărtăși tehnicile care funcționează.

---

### 3.1 Activități

#### Practice și ”hands-on”

Incertitudinea cu privire la relevanța subiectelor este unul dintre factorii de maximă inportanță care influențează interesul fetelor pentru materiile școlare din zona STEM \(Științe, Tehnologie, Matematică\), potrivit unui proiect de cercetare realizat de Microsoft în Europa. E mult mai probabil ca fetele să fie interesate să învețe să programeze atunci când pot vizualiza la ce pot utiliza acest lucru și cum programul rezultat poate să fie aplicat în lumea reală. Rebecca, fondatoarea CoderDojo New York, subliniază importanța învățării programării ca o abilitate care poate fi aplicată în multe alte domenii și spune că este doar una dintre componentele unei imagini mai mari.

* O experiență practică este mai probabil să intereseze fetele. ”Practic” nu înseamnă neapărat fizic, palpabil, ca într-un proiect hardware, ci se referă mai degrabă la modul în care este prezentată învățarea. Dezvoltați abordări de genul "Învățăm făcând”: încurajați copiii să se alăture spontan și să experimenteze cu codul dezvoltat, lăsându-i să îl "spargă" și să descopere erorile împreună cu mentorii.

#### Ușor de urmărit, cu rezultate vizibile

O activitate structurată care are un scop clar are mai multe șanse să angajeze fete decât una care se concentrează pe programare de dragul programării.

* Începeți cu activități scurte care inspiră încredere, astfel încât copiii să aprecieze că programarea este ceva ce ei chiar pot face. Urmăriți să folosiți resursele care ghidează învățăceii prin realizarea unui proiect specific de la început până la sfârșit, în locul unor resurse prin care se învață tehnici de programare concept cu concept. Nu doar că această abordare va ajuta cursanții să vizualizeze ceea ce își propun să realizeze înainte de a începe dar, prin crearea unui proiect, vor avea ceva concret de prezentat la final ca rezultat al eforturilor depuse.

#### 

#### Creative

Este important să oferim fetelor ocazia de a fi creative. Utilizați resursele care combină programarea cu subiecte creative precum muzica, povestirea, arta și filmul. Oferițile posibilitatea de a lucra pe proiecte pe care le pot adapta și pe care să pună o amprentă personală.

* Încurajați fetele să vadă tehnologia ca pe un alt mediu de creație.

* Pentru proiectele hardware, nu vă concentrați exclusiv pe tehnologie, ci transformați-le într-o activitate mai creativă, de exemplu prin combinarea acesteia cu arta, meșteșugurile sau moda. Introduceți lucruri precum robotica și dispozitive ”purtabile” ca moduri noi de a deveni creativi utilizând jucării familiare cum ar fi LEGO sau păpuși.

* Subliniați natura creativă a programării: adesea nu există o cale "corectă" de a face un anumit lucru, ci multiple soluții posibile pentru aceeași problemă. Încercați deci să alegeți activități care să demonstreze acest lucru. În acest sens, exemple perfecte sunt resurse de la diverse dojo-uri care utilizează moduri diferite de a realiza același joc în Scratch.

#### 

#### Neutralitatea de gen

În prezența unei majorități a băieților, e ușor ca activitatea să se orienteze \(în mod inconștient\) spre proiectele tematice în jurul unor activități "stereotipice" pentru băieți, cum ar fi sporturile sau jocurile de luptă. La capătul opus al scalei, atunci când se planifică activitățile dedicate fetelor, ar putea fi tentantă supracompensarea prin încorporarea unor subiecte tipice "de fetițe" sau prin nuanțarea ”în roz” a resurselor. Asemenea abordări perpetuează stereotipurile și riscă să facă fetele să se simtă etichetate.

În locul utilizări de conținut diferit pentru băieți și fete, este recomandabilă folosirea de resurse neutre din punct de vedere al genului pentru toți ninja. Atractivitatea pentru fete către materii STEM s-a dovedit a fi mai mare în cazul în care curricula este percepută ca fiind neutră din punctul de vedere al genului. Folosind la dojo conținut care nu este orientat spre un gen sau altul, arătăm că învățarea despre tehnologie este pentru adresată tuturor și se evită, de asemenea, stereotipizarea, fie a băieților, fie a fetelor. Ca rezultat, dojo-ul va fi un spațiu mai incluziv.

---

### 3.2 Tehnologii

Modul în care o tehnologie este prezentată poate avea un impact mai mare asupra atractivității sale decât tehnologia în sine. În cele ce urmează sunt sugerate tehnologii potrivite pentru dezvoltarea de proiecte cu respectarea recomandărilor din secțiunea Activități și despre care mentorii respectivi au constatat că sunt populare printre fetele ninja.

* **Scratch**: Perfect pentru începători, cu interfața sa prietenoasă, de tip ”drag-and-drop”, bazată pe blocuri care permit crearea rapidă a animațiilor și a jocurilor, fiind în același timp potrivită și pentru coderi mai experimentați. Scratch oferă o mulțime de posibilități pentru creativitatea artistică și storytelling.

* **Mobile**: AppInventor este un alt program pe bază de blocuri care oferă rezultate tangibile sub formă de aplicații pentru dispozitive Android. Dezvoltarea de aplicații mobile este atât practică, cât și creativă și, în plus, foarte aplicabilă în viața reală din lumea noastră modernă.

* **Web design**: Învățarea de limbaje, cum ar fi HTML, CSS și JavaScript, oferă copiilor posibilitatea de a fi creativi și de a realiza ceva tangibil și familiar cum sunt paginile web.

* **Hardware**: Proiectele cu Raspberry Pi, Arduino și micro:bit sunt activități practice deosebite care dau instantaneu rezultate vizibile. Este important să fie luate în considerare diferitele moduri în care un subiect poate fi încadrat. Silicon Docks Dojo a atras entuziasmul fetelor ninja cu privire la robotică prin încorporarea de asperce care țin de artă și meșteșuguri în proiecte hardware.

* **Processing**: Un software flexibil open source de tip ”caiet de schițe” și un limbaj de programare utilizabil în contextul artelor vizuale. Proiectele de natură artistică s-au dovedit a fi extrem de populare pentru fetele din numeroasele dojo-uri.

* **Minecraft Code Builder**: Acest nou și imersiv mediu de programare promovează gândirea computațională și programarea creativă, atragând o audiență largă din rândul tinerilor și, în special, fetele²⁷.

* **Sonic Pi**: este un mediu de programare open source conceput pentru a explora și a introduce concepte de programare prin procese creative din zona muzicală și a sunetelor.

---

### 3.3 Subiectul contează

Subiectul tematic care va fi utilizat într-o activitate depinde foarte mult de copiii înșiși. Dacă aflăm în ce zone se află interesele lor, putem alege subiecte care le sunt familiare. Pot fi luate în considerare interesele locale dintr-o comunitate. De exemplu, agricultura ar putea fi un subiect de care copiii care trăiesc într-o fermă sau dacă au prieteni care o fac ar putea fi interesați. Bazându-ne pe studiile menționate, pe observațiile făcute la dojo-uri cu un procent ridicat de fete și pe subiectele proiectelor propuse de fete în vederea participării la Coolest Projects, au putut fi colectate următoarele sugestii de subiecte:

* Probleme sociale și ajutorarea oamenilor

* Natura și mediul - aceasta ar putea fi abordări ale problemelor din lumea reală, cum ar fi protecția mediului, sau ar putea fi ceva la fel de simplu ca și crearea de jocuri care au ca și personaje diverse animale

* Arta, muzica și dansul

* Proiecte de tip narativ care încorporează povestiri și aventuri

---

### 3.4 Resurse sugerate

Platforma de resurse CoderDojo include o multitudine de conținut gratuit, util pentru activitățile din dojo-uri. Cardurile Sushi sunt un bun exemplu: acestea sunt colecții de carduri A4 cu conținut față-verso, concepute pentru a fi practice, ușor de asimilat și neutre din punct de vedere al genului. În plus, pe platformă sunt disponibile numeroase resurse și proiecte suplimentare, create și împărtășite de membrii comunității CoderDojo și care sunt folosite la propriile lor dojo-uri.

Cardurile Sushi

În cele ce urmează sunt listate câteva locuri de pe platforma de resurse CoderDojo, potrivite pentru a începe învățarea programării. Vizitați pagina de pornire coderdojo.com pentru a găsi mai multe asemenea locuri.

[Scratch path](/ http://dojo.soy/CDG-Scratch_Path)

* [App Inventor path \(mobile app development\)](/ http://dojo.soy/CDG-App_Inventor)

* [Site-uri web \(Javascript\)](http://dojo.soy/CDG-JavaScript)

* [Python ](http://dojo.soy/CDG-Python_Path)

* [Dispozitive ”wearable](http://dojo.soy/CDG-Wearables)”

Exemplele de resurse adiționale create de membri ai comunității CoderDojo includ:

* [Dezvoltarea de povești interactive cu aplicația Twine ](http://dojo.soy/CDG-Twine)

* [Creare de muzică scriind cod cu Sonic Pi](http://dojo.soy/CDG-Sonic_Pi)



