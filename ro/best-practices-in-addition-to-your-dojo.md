Desfășurarea unui eveniment punctual dedicat fetelor ninja poate crește gradul de conștientizare relativ la dojo-ului organizator, alertând fetele și femeile din cartierul, comunitatea sau mediul corporativ local cu privire la faptul că încurajați în mod activ participarea feminină în dojo. Acest tip de evenimente poate fi deosebit de util pentru fetele începătoare care, în multe cazuri, au concepția greșită despre programare ca fiind "un sport pentru băieți" și care, în consecință, nu s-au gândit niciodată să adere la un dojo.

Evenimentele focalizate pentru fete pot fi atât de informale sau de structurate după cum doriți. În mod obișnuit, acestea vor include o combinație de fluxuri care acoperă conținut diferit. Asigurați-vă că activitățile pe care le oferiți permit unei persoane tinere să obțină un sentiment de realizare într-un interval scurt de timp, de exemplu 20 de minute. Ninjas trebuie să treacă prin mai multe fluxuri, astfel încât să fie expuși unor metode diferite de învățare. Adesea, evenimentele punctuale includ prezentări susținute de femei care lucrează în domeniul tehnologiei, relative la traseele lor profesionale.

  
___

### Studiu de caz CoderDojo Scoția

În timp ce evenimentele punctuale pentru fete pot fi extrem de populare, este important de asemenea să aducem în discuție cifrele publicate de CoderDojo Scoția care indică faptul că fetele ale căror prime întâlniri cu conceptul CoderDojo au loc la o activitate mixtă, cu participanți atât fete cât și băieți au de cinci ori mai multe șanse să participe la mai mult de o sesiune mixtă decât cele care participă la sesiuni dedicate strict fetelor.

<br><br/>

** Dr. Claire Quigley, de la Glasgow Science Centre CoderDojo, a furnizat acest rezumat al studiului de caz: **

Intervenția noastră ** cea mai puțin reușită** a fost cea referitoare la susținerea a trei evenimente punctuale, rezervate pentru fete și cu echipe strict feminine de mentori. Dintre cele 74 de participante, 92% nu au participat la activități ale vreunui dojo regulat, în ciuda faptului că au fost invitate să facă acest lucru la eveniment și au primit ulterior prin e-mail invitații la următoarea sesiune a unor dojo-uri mixte. Acest comportament a constituit o surpriză, deoarece evenimentele punctuale pentru fete în sine erau foarte populare, cu cel din Glasgow, de exemplu, înregistrând 55 de înscrieri și 41 de participante.


Deși motivele pentru care atât de multe fete nu au mers la vreun dojo sunt neclare, am identificat factorii care ar fi putut contribui:

* Descrierile sesiunilor CoderDojo mixte au fost încărcate cu termeni din jargon și  au avut referiri la aspecte competiționale respectiv la faptul că participanții ar trebui să aibă cunoștințe anterioare din domeniul tehnologiei.

* Evenimentele CoderDojo punctuale rezervate fetelor au avut o durată mai lungă decât sesiunile normale, pentru a oferi fetelor șansa de a încerca mai multe activități, considerându-se că ar fi mai probabil ca ele să activități care să le rețină atenția. E posibil ca lungimea evenimentelor să le fi descurajat pe participante.

* Evenimente ca aceasta pot ajuta la demistificarea domeniului programării, dar nu le oferă neapărat tuturor fetelor încrederea de a se alătura unui mediu mixt și de a lucra alături de băieți care par a fi mai pricepuți.

* Faptul că organizăm evenimente speciale pentru fete poate întări opiniile potrivit cărora "fetele nu programează" trebuind să li se acorde un tratament special.
___
Dacă luăm în considerare faptul că multe fete s-au înscris și au participat, se pare că există un interes care de fapt nu a fost satisfăcut într-un mod corespunzător. Așadar, dacă am constatat că evenimentele nu sunt utile pentru atragerea pe termen lung a fetelor în mișcarea CoderDojo, este posibil ca ele să fie regândite pentru a evita rezultatele negative, păstrând însă aspectele lor pozitive.

** Măsurile pentru a încerca îmbunătățirea rezultatelor evenimentelor punctuale pentru fete includ: **

* Încurajarea fetelor să vină cu o prietenă sau un grup de prietene.

* Includerea fetelor active deja în dojo ca  mini-mentori.

* Integrarea unei părți a evenimentului cu o sesiune regulată CoderDojo, astfel încât participanții să își facă o idee despre cum este o asemenea sesiune.

* Conceperea evenimentul într-un mod cât mai apropiat de o sesiune regulată CiderDojo, pentru a le oferi fetelor începătoare o percepție realistă a experienței Dojo.

<br> <br/>

În timp ce rezultatele studiului efectuat de CoderDojo Scoția merită să fie remarcate, este important să luăm în considerare faptul că el se referă doar la date despre dojo-uri din Scoția; în alte țări ar putea fi obținute rezultate diferite, de exemplu în cazul unor țări în care sistemul educațional este mai segregat pe genuri.

Dacă utilizați această bună practică, vă recomandăm să monitorizați cu rigurozitate dacă numărul de fete care participă la activitățile regulate de la dojo-urile din zona vizată crește sau scade după eveniment.


Dacă intenționați să derulați evenimente punctuale rezervate fetelor, amintiți-vă să le tratați ca pe o sesiune obișnuită, acordând însă o atenție specială recrutării voluntarilor femei, respectiv conținutului care va fi utilizat.

____
### După eveniment

* Încurajați fetele să participe la activitățile CoderDojo în mod regulat, direcționând toate participantele la unul sau altul dintre dojo-urile din zonă: dați-le fluturași informativi sau colectați adresele de e-mail ale fetelor (și părinților / tutorilor) pentru a le trimite notificări referitoare la evenimentele CoderDojo.

* La sesiunile ulterioare, înregistrați câte dintre fetele care au participat la evenimentul punctual se alătură dojo-ului regulat. Sunteți încurajați să împărtășiți aceste cifre cu cei de la Fundația CoderDojo, astfel încât să poată adunate date suplimentare referitoare la eficacitatea evenimentelor punctuale rezervate fetelor.