**Configurația spațială și amenajarea locurilor trebuie să contribuie la asigurarea următoarelor caracteristici:**

1. Dojo-ul este și, de asemenea, este perceput ca fiind prietenos pentru fete, astfel încât fetele care află despre el sau îl frecventează îl simt la fel de ospitalier pentru ele cum este și pentru băieți

2. Fetele care vin pentru prima oară vor reveni cu aceeași probabilitate ca și băieții aflați în aceeși situație la sesiunile următoare, devenind participanți obișnuiți ai Dojo-ului

O parte din orice grup de oameni care încearcă pentru prima oară o activitate vor decide că aceasta nu este, de fapt, ceva ce își doresc să facă din nou. Un raport elaborat de către echipa CoderDojo Scoția în 2017 care se referă la participarea la activitățile dintre iulie 2012 și decembrie 2016 indică faptul că procentul celor veniți pentru prima oară și care nu revin pentru o a doua sesiune este cu 19 procente mai mare în cazul fetelor, decât în cazul băieților \(64% față de 45%\). Mai mult chiar, în cazul dojo-urilor mixte \(deschise participării ambelor genuri\), doar 23% dintre fete se întorc în vederea unei a doua participări, față de 39% dintre băieți. Echipele dojo-urilor scoțiene au notat în raport că ”e posibilă existența în cadrul Dojo-urilor a unor factori care descurajează fetele să devină participante cu regularitate la activitățile dojo-urilor”.

**Aspecte cu efect descurajant legate de configurația spațială a Dojo-urilor:**

* Plasarea ninjas foarte experimentați lângă începători absoluți

* Separarea fetelor în spații populate majoritar de băieți

* Plasarea la distanțe majore a mentorilor de gen feminin de fetele ninja

* Separarea fetelor de prietenii acestora

* Acceptarea unor debalansări inconștiente de tipul plasării fetelor la distanță de zonele de maxim angajament al ninjas

Deși există multiple modalități de a crea un mediu ospitalier, vă sugerăm patru abordări principale care pot fi folosite separat sau împreună pentru a atrage și reține mai bine fetele:

1. **Menținerea împreună a celor care sunt colegi de clasă sau prieteni**

2. **Configurația spațială în funcție de nivelul de expertiză**

3. **Configurația spațială în funcție de vârstă **

4. **Mese/zone rezervate pentru fete **

---

### 1.2 Configurația spațială în funcție de nivelul de expertiză

Numeroase dojo-uri încurajează fetele să își continue participarea prin crearea unui spațiu dedicat ninjas începători unde aceștia ”să simtă siguranța necesară pentru a se exprima, pentru a pune întrebări și pentru a spune ce le preocupă”  \(Gemma Cagney, mentor la Silicon Docks Dojo\). Alte dojo-uri fac aceasta amenajând mese pentru începători sau pentru cei care sunt nou-veniți la resepctivul dojo. Acest tip de spațiu le permite începătorilor:

* Să dezvolte relații cu alți participanți care sunt începători în domeniul tehnologic studiat

* Să pună întrebări fără teama că răspunsurile sunt cu siguranță cunoscute de cei din jur

* Să facă greșeli fără teama că vor fi percepuți într-o lumină negativă de către ceilalți

O masă dedicată începătorilor poate ajuta la eliminarea a ceea ce Harvey Mudd Colegiul \(HMC\) numește "efectul macho". Acest termen descrie circumstanțele în care câțiva studenți vocali, care sunt mai experimentați în domeniul tehnologiei, domină o sesiune de grup și subminează astfel încrederea altor studenți, care, în consecință, sunt mai predispuși să renunțe.

Notă: dacă există Ninjas cu experiență și vocalitate deosebită în Dojo, care par a fi intimidanți pentru ceilalți, încurajarea lor spre a fi mai puțin dominanți poate fi adesea realizată prin simpla explicare a faptului că i-ar putea face pe alții să se simtă mai puțin încrezători și că ar putea să își discute experiențele cu un mentor, în schimb.

---

### 1.3 Configurația spațială în funcție de vârstă

Într-o abordare asemănătoare cu configurația spațială în funcție de experiență, unele dojo-uri au împărțit copiii pe grupuri de vârstă pentru a face față constrângerilor legate de spațiu și timp, precum și cu situațiile în care participanții mai în vârstă devin dezangajați într-un mediu dominat masiv de ninjas semnificativ mai tineri. Dacă un dojo alege această abordare, organizatorii creează, de obicei, un spațiu pentru copiii de 7-12 ani și un alt spațiu pentru copiii de 13-17 ani. Bineînțeles, că pot fi evaluate și alte grupări ale vâstelor.

Dacă vă gândiți să împărțiți dojo-ul după vârstă, este important să vă asigurați că acest lucru susține și continuarea participării fetelor. Studiile au arătat că există o tendință a fetelor de a renunța în special la vârste cuprinse între 12 și 13 ani, în corelație cu tranziția spre liceu. La această vârstă, numeroși tineri încep să judece activitățile în funcție de modul în care acestea le susțin viitorul și aspirațiile de carieră. Un raport recent elaborat de Accenture arată că planurile de carieră ale fetelor par a fi puternic influențate de ce tipul de activități care le fac plăcere și pe care le percep ca fiind creative și benefice pentru societate. Sublinierea existenței unei multitudini de cariere legate de programare și faptul că ele se răspund acestor criterii, este o modalitate bună de a încuraja fetele la această vârstă critică să continue să participe la activitățile CoderDojo.

Nu e recomandabilă implementarea unei configurații spațiale bazate pe vârstă în dojo-uri la care sub 20% dintre participanți sunt fete, mai ales dacă acest lucru le-ar împărți în grupuri și mai mici. În aceste cazuri extreme, este recomandată crearea unei mese sau a unui spațiu exclusiv pentru fete.

---

### 1.4 Mese sau spații dedicate fetelor

Multe dintre fete se pot simți copleșite și ”nelalocul lor” într-un mediu predominant masculin. Atunci când există o astfel de situație, o masă dedicată poate fi o modalitate foarte eficientă de a crea un spațiu primitor pentru fete în cadrul unui dojo mai mare. Mesele pentru fete pot fi deosebit de eficiente dacă aveți un număr foarte mic \(≤ 20%\) de ninja fete, precum și de mentori tehnici de gen feminin. Pete Gegen de la un dojo din Rochester, Illinois spune: "Inițiem echipe, mese sau grupuri formate exclusiv din fete numai când procentul participantelor de sex feminin scade mult, ajungând sub 20%. Am observat că această abordare oferă rezultate foarte bune". CoderDojo DCU, Clonakilty Dojo și CoderDojo Ham \(printre altele\) au creat o masă sau un spațiu dedicat fetelor la evenimentele lor curente.

### 1.5 Invitații dedicate și rezervarea de bilete Targeted invites and select ticket holding

Încurajarea revenirii fetelor care participă este vitală, în special în dojo-urile în care acestea sunt în minoritate. Direcționarea de invitații către fetele care au participat anterior și rezervarea unui anumit număr de bilete pentru fete sunt abordări eficiente în acest sens. Unele dojo-uri folosesc bilete speciale pentru fetele care au participat la cea mai recentă sesiune, pe care le lansează cu o săptămână sau două înainte de a le elibera pe cele destinate publicului larg. Alte dojo-uri rețin o anumită proporție a biletelor pentru fete \(oriunde între 20% și 50%\) pentru a încuraja o absorbție crescută de către fete. Această metodă este deosebit de eficientă în cazul dojo-urilor la care interesul de participare depășește în mod constant capacitatea locației, dar care au în mod constant un procent scăzut de fete participante.

### \_\_\_

### 1.6 Abordări specifice ale procesului de mentoring

Este important ca abordările procesului de mentorat din cadrul dojo-urilor să sprijine modul în care fetele învață și solicită ajutor. Gisela de la CoderDojo Ham a spus că fetele din dojo-ul ei au un "proces diferit de a cere ajutor" și a observat că ele evită să se manifeste chiar și atunci când aveau nevoie de asistență. În pedagogie se remarcă faptul că de cele mai multe ori cei mai vocali copii primesc cel mai mult ajutor și atenție, în timp ce, despre aceia care sunt timizi și nu spun atunci când se confruntă cu ceva dificil, se presupune deseori că nu au nici un fel de probleme. Astfel, copiii mai puțini deschiși pot fi efectiv trecuți cu vederea, deși ei nu reușesc să progreseze. Asigurarea unui spațiu pentru fetele mai puțin sigure pe ele le poate permite să obțină sprijinul de care au nevoie, împiedicându-le astfel să renunțe. În plus, dacă acestea primesc atenția și ajutorul necesar, își vor dezvolta abilitățile, lucru care le va ajuta probabil să își câștige încredere în sine și, astfel, să devină mai deschise și să semnaleze fără reținere momentele de blocaj. În secțiunea 4 pot fi găsite sfaturi specifice privind mentorii de gen feminin.

#### 

#### Educarea curajului

Reshma Saujani, fondatoare a mișcării Girls Who Code, remarcă faptul că fetele sunt condiționate spre căutarea perfecțiunii. În cadrul acestei miscări de educație în domeniul programării dedicată fetelor, mentorii văd acest lucru manifestat prin faptul că fetelor le este teamă că nu vor face lucrurile bine din prima încercare respectiv prin existența unui sentiment de vinovăție. Uneori, fetele preferă să pretindă că nu au încercat să rezolve o anumită problemă și nu le arată mentorilor soluția la care au lucrat. Este important să le explicăm fetelor că abordarea prin ”încercare și eroare” este necesară și utilă în domeniul programării și depanării și să le încurajăm să persevereze și să-și dezvolte tenacitatea.

#### 

#### Promovarea unei rețele de sprijin

Construirea unei rețele de sprijin între fetele din dojo este un alt mod de a contribui la dezvoltarea perseverenței acestora. Wendy de la CoderDojo Clonakilty explică că folosește masa dedicată fetelor pentru a încerca să promoveze camaraderia între ele, încurajându-le să celebreze împreună realizările fiecăreia. Ea explică: "Înainte de Competiția Natională de Scratch, le-am creat fetelor posibilitatea să prezinte proiectele cu care urmau să participe, doar la masa fetelor. Am vrut ca ele să se bucure de sentimentul că au realizat ceva, dar, de asemenea, am vrut să le arăt cum să se sprijine reciproc, astfel încât să poată învăța cum să concureze, bucurându-se atât de succesul propriu cât și de al colegelor".

