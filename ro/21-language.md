Limbajul pe care îl folosim zi de zi este important, deoarece el determină și întărește percepția pe care o avem asupra oamenilor și lucrurilor. Același lucru poate fi spus despre limbajul pe care organizatorii CoderDojo îl folosesc pentru a descrie sesiunile de lucru cu ocazia oricărei comunicări. 

Cercetările au arătat că fetele răspund mai bine atunci când anumite elemente de programare sunt evidențiate înaintea altora. CoderDojo Scoția a efectuat cercetări asupra paginilor evenimentelor dojo-urilor componente: au clasificat și analizat evenimente desfășurate în intervalul 2012-2016 și au analizat corelațiile rezultatelor cu distribuția pe sexe a participanților la respectivele evenimente. Au constatat că acele descrieri care erau specifice și și făceau referire la aspecte legate de creativitate au atras mai multe fete. Dimpotrivă, descrierile de evenimente care se refereau la competiții sau prezentări de proiecte sau care foloseau elemente de jargon au fost mai puțin atractive pentru fete.
<br><br/>
#### Crearea de descrieri care vizează fetele

Când creați evenimente pentru un dojo, trebuie să accentuați în mod activ creativitatea, specificitatea și familiaritatea.

* Descrieți activitățile într-un mod care evidențiază oportunitatea oferită copiilor de a fi creativ, subliniind că participanții pot face ceva nou și de interes specific pentru ei. Exemplele includ activități care includ muzică \ (Sonic Pi \) sau artă și design \ (Scratch \).

* Asigurați-vă că descrieți activități în termeni de obiective clar definite, de ex. "Vom face X", sau "vom face Y". Evitați descrierile generale cum ar fi "puteți explora programarea" sau "veți putea să lucrați pe propriile proiecte".

* Descrierea trebuie să conecteze activitatea la termeni și concepte nelegate de programare, cu care oamenii e probabil să fie familiari și confortabili? De exemplu, "scrierea de povești", "împărtășirea cu prietenii" sau "gummibears".

* Când elaborați descrierea evenimentului, este util de menționat că participanții pot aduce un prieten. Fetele sunt adesea influențate de colegii lor, așa că un prieten care vine la Dojo poate face ca mediul să pară mai primitor.
<br><br/>

#### Elemente de limbaj care trebuie evitate

Există anumiți termeni a căror utilizare frecventă ar trebui evitată, deoarece s-a dovedit că descrierile de eveniment care le includ, nu sunt prea atractive pentru fete.

* Elemente de jargon: în descriere există cuvinte sau expresii cunoscute doar persoanelor care sunt deja familiarizate cu un anumit subiect? Acestea s-ar putea referi la programare\ (de ex. 'CSS', 'HTML', 'scripting', 'prototip'\) sau la termeni din diverse activități \ (de exemplu 'dubstep' în muzică, 'unghi olandez' în cinematografie sau ‘protagonist‘ în literatură\).

* Competiție: este evenimentul descris într-un mod care îl face să pară un concurs (de exemplu, cu termeni precum "cel mai bun", "câștigător")?

* Prezentare: descrierea indică faptul că participanții vor trebui să demonstreze ceea ce știu altora sau chiar să-și prezinte munca într-un grup (de exemplu, expresii precum "Arată-ne ce poți face", "Vino și împărtășește cunoștințele tale de programare" \)?

____

### 2.2 Imagini

Atunci când promovați un dojo pe rețele de socializare, în publicații locale, prin e-mail sau prin pliante, este utilă includerea de fotografii despre cum ar putea arăta evenimentul. Ca și formulările verbale, imaginile care se folosesc pentru a ilustra activitățile dojo-urilor sunt importante. Pe lângă faptul că angajează publicul mai mult decât un text, fotografiile, videoclipurile și alte imagini generează un impact puternic asupra percepției externe asupra dojo-ului. Este vital ca imaginile folosite să evidențieze cât de deschis, distractiv și incluziv este dojo-ul pe care îl descriu.

####  Recomandări pentru colecționare de imagini 

* Dacă urmează ca un fotograf să vină la dojo-ul pe care îl organizați, asigurați-vă că acesta va realiza imagini care reprezintă întreaga gamă de genuri, etnii și vârste ale ninjas.

* Dacă aveți un număr foarte mic de fete care participă la dojo, folosirea mesei de fete sau organizarea unui eveniment al acestora poate fi utilă pentru colectarea unor imagini ale ninjas de gen feminin.

  


#### Cum putem fi siguri că anumite imagini sunt la fel de atractive pentru fete ca și pentru băieți?

* Asigurați-vă că atât băieți cât și fete sunt prezenți în imaginile pe care le distribuiți.

* Distribuiți seturi mai ample de imagini, astfel încât impresiile nu se crează pe baza unui instantaneu unic.

* Folosiți imagini ale unor copii și tineri care se distrează și râd. 

* **Publicați fotografii care ilustrează o varietate de proiecte, incluzând activități creative și vizuale.**



